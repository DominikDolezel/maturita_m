\section{Kartézský součin, binární relace, zobrazení}
\begin{definition}
  \textbf{Kartézským součinem množin} $A,B$ nazýváme množinu $A\times B$ všech uspořádaných dvojic $(a,b)$ takových, že $a\in A,b\in B$.
  \[
    A \times B = \left \{ (a,b); a\in A,b\in B \right \}.
  \]
\end{definition}

\begin{pozn}
  Kartézský součin $A\times A$ nazveme \textbf{kartézským čtvercem} množiny $A$.
\end{pozn}

\begin{pozn}
  Kartézský graf je graf, kde prvky na ose $x$ (resp. $y$) jsou prvky z množiny $A$ (resp. $B$) a uspořádanou dvojici $(a,b)$ zaneseme jako příslušný bod se souřadnicemi $[a,b].$
\end{pozn}

\begin{definition}
  Nechť $A,B$ jsou dvě množiny. Pak každou podmnožinu kartézského součinu $A\times B$ nazýváme \textbf{binární relací} mezi množinami $A,B$
  (v tomto pořadí). Je-li speciálně $A=B$, pak hovoříme o \textbf{binární relaci v množině} $A$.
\end{definition}

\begin{definition}
Nechť $\alpha\subseteq A\times B$ je binární relace. Je-li uspořádaná dvojice $(a,b), a \in A, b \in B$ prvkem množiny $\alpha$,
říkáme, že $a$ \textbf{je v relaci s} $b$ a píšeme $a \sim b$.
\end{definition}

\begin{priklad}
Znázorněte graf relace $U=\left \{ \left [ x,y \right ]\in \mathbb R^2: x-y+1=0  \right \}. $
\end{priklad}

\begin{reseni}
Řešením je přímka $y=x+1.$
\end{reseni}

\begin{definition}
  Relaci na množině $A$ nazveme
  \begin{enumerate}[$i.$]
    \item \textbf{reflexivní}, pokud $\forall a\in A: a\sim a$,
    \item \textbf{symetrickou}, pokud $\forall a,b \in A: a\sim b \implies b\sim a,$
    \item \textbf{tranzitivní}, pokud $\forall a,b,c\in A: a\sim b \land b\sim c \implies a\sim c.$
  \end{enumerate}
\end{definition}

\begin{definition}
  Relaci na množině $A$, která je zároveň reflexivní, symetrická a tranzitivní, nazveme \textbf{relací ekvivalence}.
\end{definition}

\begin{pozn}
  Každé relaci ekvivalence na množině $A$ přísluší \textbf{rozklad příslušný ekvivalenci} tak, že množinu $A$ rozdělíme na po dvou disjunktní podmnožiny,
  jejichž sjednocení dává množinu $A$ a navíc platí, že všechny prvky v jedné podmnožině jsou navzájem ekvivalentní a~žádné dva prvky z jiných podmnožin ekvivalentní nejsou. Tyto podmnožiny potom nazveme \textbf{třídami rozkladu}.
\end{pozn}

\begin{definition}
  Nechť $A,B$ jsou dvě množiny. \textbf{Zobrazením} $f$ \textbf{z množiny $A$ do množiny $B$} nazýváme relaci $f\subseteq A \times B,$ pro níž platí: $\forall x \in A: \exists \text{ max. 1 } y \in B: (x,y) \in f$. Prvek $x$ nazveme \textbf{vzorem} a $y$ \textbf{obrazem}.
\end{definition}

\begin{definition}
  Nechť $f\subseteq A\times B$ je zobrazení. \textbf{Definičním oborem} (resp. \textbf{oborem hodnot}) zobrazení $f$ nazveme množinu $D(f)\subseteq A$
  (resp. $H(f)\subseteq B$) všech prvků $a\in A$ (resp. $b\in B$) takových, že k nim existuje právě jedno $b\in B$ (resp. alespoň jedno $a\in A$) tak, že $b=f(a)$.
\end{definition}

\begin{definition}
  Pokud $D(f) = A$ (resp. $D(f)\ne A$), hovoříme o \textbf{zobrazení množiny} (resp. \textbf{zobrazení z množiny}) $A$. Pokud $H(f)=B$ (resp. $H(f)\ne B$), hovoříme o \textbf{zobrazení na množinu} (resp. \textbf{zobrazení do množiny}) $B$.
  Zobrazení množiny na množinu nazýváme \textbf{surjekcí}. Je-li $A=B$ (resp. $A=B \land ( A = D(f) \lor B = H(f))$), hovoříme o \textbf{zobrazení v množině} (resp. \textbf{zobrazení na množině}) $A$.
\end{definition}

\begin{definition}
  Nechť $f$ je zobrazení z $A$ do $B$. Zobrazení $f$ je \textbf{prosté} neboli \textbf{injektivní}, jestliže ke každému $b\in B$ existuje nejvýše jedno $a \in A$ takové, že $b=f(a).$
\end{definition}

\begin{definition}
  Zobrazení, které je současně surjekcí a injekcí, nazýváme \textbf{bijekce}.
\end{definition}

\begin{definition}
  Nechť $\alpha \subseteq A\times B$ je binární relace. \textbf{Inverzní relací} k relaci $\alpha$ nazveme relaci $\alpha^{-1} \subseteq B\times A$ takovou, že
  \[
    \alpha^{-1}=\left\{ (b,a)\in B\times A;  (a,b)\in \alpha\right\}.
  \]
  Je-li $\alpha^{-1}$ zobrazení, nazveme relaci $\alpha ^{-1}$ \textbf{inverzním zobrazením} k zobrazení $\alpha$.
\end{definition}

\begin{definition}
  Nechť $f:B\to C, g:A\to B$ jsou zobrazení. \textbf{Složeným zobrazením} ze zobrazení $f$ a $g$ nazveme zobrazení $h: A\to C$ takové, že
  \[
    h=\left\{ (a,c)\in A\times C;\exists b\in B: f(b)=c \land g(a)=b \right\}.
  \]
  Značíme $c=f(g(a))$, $h=f\, \circ \, g $ (čteme \uv{$f$ po $g$}).
\end{definition}
